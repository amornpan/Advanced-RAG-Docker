
DGA
DIGITAL GOVERNMENT
DEVELOPMENT AGENCY

มาตรฐานรัฐบาลดิจิทัล

Digital Government Standard

มรด. 5 : 2565

DGS 5 : 2565

ว่าด้วยหลักเกณฑ์การประเมินคุณภาพข้อมูล
สำหรับหน่วยงานภาครัฐ

DATA QUALITY ASSESSMENT FRAMEWORK for GOVERNMENT AGENCY

เวอร์ชัน 1.0

สำนักงานพัฒนารัฐบาลดิจิทัล (องค์การมหาชน)
สำนักนายกรัฐมนตรี

---
The image appears to be entirely blank or white. There is no visible content, text, diagrams, or any other discernible information on this page. Therefore, I cannot provide any markdown translation or description of content, as there is nothing to transcribe or describe.
---
# มาตรฐานรัฐบาลดิจิทัล
## ว่าด้วยหลักเกณฑ์การประเมินคุณภาพข้อมูลสำหรับหน่วยงานภาครัฐ

### มรด. 5 : 2565

สำนักงานพัฒนารัฐบาลดิจิทัล (องค์การมหาชน)

ชั้น 17 อาคารบางกอกไทยทาวเวอร์ 108 ถนนรางน้ำ แขวงถนนพญาไท เขตราชเทวี กรุงเทพฯ 10400  
หมายเลขโทรศัพท์: 0 2612 6000 โทรสาร: 0 2612 6011 0 2612 6012

ประกาศโดย  
คณะกรรมการพัฒนารัฐบาลดิจิทัล  
วันที่ ระบุวันที่ประกาศ
---
คณะกรรมการจัดทำร่างมาตรฐาน ข้อกำหนด และหลักเกณฑ์
ภายใต้พระราชบัญญัติการบริหารงานและการให้บริการภาครัฐผ่านระบบดิจิทัล พ.ศ. 2562

## ประธานกรรมการ

ผู้ช่วยศาสตราจารย์ณัฐวุฒิ หนูไพโรจน์ | จุฬาลงกรณ์มหาวิทยาลัย

## กรรมการ

| ชื่อ | หน่วยงาน |
|-----|----------|
| นายเฉลิมชัย ก๊กเกียรติกุล | สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ |
| นายมารุต บูรณรัช | ศูนย์เทคโนโลยีอิเล็กทรอนิกส์และคอมพิวเตอร์แห่งชาติ |
| นางสาวปศิญา เชื้อดี | สำนักงานคณะกรรมการข้อมูลข่าวสารของราชการ |
| นายศุภโชค จันทรประทิน | สำนักงานพัฒนาธุรกรรมทางอิเล็กทรอนิกส์ (องค์การมหาชน) |
| นางสาวพลอย เจริญสม |  |
| นางบุญยิ่ง ชั่งสัจจา | สำนักบริหารการทะเบียน กรมการปกครอง |
| นายณัฏฐา พาชัยยุทธ | สำนักงานคณะกรรมการพัฒนาระบบราชการ |
| นายพัชโรดม ลิมปิษเฐียร | สำนักงานคณะกรรมการกฤษฎีกา |
| นางสาวพัชรี ไชยเรืองกิตติ |  |
| นายกฤษณ์ โกวิทพัฒนา | สำนักงานคณะกรรมการดิจิทัลเพื่อเศรษฐกิจและสังคมแห่งชาติและสังคมแห่งชาติ |
| นายสันติ สิทธิเลิศพิศาล | สำนักงานมาตรฐานผลิตภัณฑ์อุตสาหกรรม |
| นายวีระ วีระกุล | สภาดิจิทัลเพื่อเศรษฐกิจและสังคมแห่งชาติ |
| นายวิทยา สุหฤทดำรง | วิศกรรมสถานแห่งประเทศไทย ในพระบรมราชูปถัมภ์ |

## กรรมการและเลขานุการ

นางสาวอุรัชฎา เกตุพรหม | สำนักงานพัฒนารัฐบาลดิจิทัล (องค์การมหาชน)

(2)
---
# คณะทำงานเทคนิคด้านมาตรฐานการจัดทำบัญชีข้อมูลภาครัฐ

## ที่ปรึกษา

| ชื่อ | ตำแหน่ง/หน่วยงาน |
|-----|------------------|
| นายสุพจน์ เธียรวุฒิ | สำนักงานพัฒนารัฐบาลดิจิทัล (องค์การมหาชน) |
| ผู้ช่วยศาสตราจารย์ภุชงค์ อุทโยภาศ | ประธานคณะกรรมการจัดทำร่างมาตรฐาน ข้อกำหนด<br>และหลักเกณฑ์ ภายใต้พระราชบัญญัติการบริหารงานและการ<br>ให้บริการภาครัฐผ่านระบบดิจิทัล พ.ศ. 2562 |
| นายวิบูลย์ ภัทรพิบูล | สำนักงานพัฒนารัฐบาลดิจิทัล (องค์การมหาชน) |

## ประธานคณะทำงาน

| ชื่อ | ตำแหน่ง/หน่วยงาน |
|-----|------------------|
| รองศาสตราจารย์ธีรณี อจลากุล | ผู้อำนวยการสถาบันส่งเสริมการวิเคราะห์และบริหาร<br>ข้อมูลขนาดใหญ่ภาครัฐ |

## คณะทำงาน

| ชื่อ | ตำแหน่ง/หน่วยงาน |
|-----|------------------|
| นางสาวปศิญา เชื้อดี | สำนักงานคณะกรรมการข้อมูลข่าวสารของราชการ |
| นางสาวพลอยรวี เกริกพันธ์กุล | สำนักงานคณะกรรมการดิจิทัลเพื่อเศรษฐกิจและสังคมแห่งชาติ |
| นายธีรวุฒิ ธงภักดิ์ | |
| นางสาวนฤมล พันธุ์มาดี | |
| นางสุนทรีย์ ส่งเสริม | สำนักงานคณะกรรมการคุ้มครองข้อมูลส่วนบุคคล |
| นายมารุต บูรณรัช | ศูนย์เทคโนโลยีอิเล็กทรอนิกส์และคอมพิวเตอร์แห่งชาติ |
| นางสาวปริสุทธิ์ จิตต์ภักดี | สถาบันส่งเสริมการวิเคราะห์และบริหารข้อมูลขนาดใหญ่ภาครัฐ |
| นางสาวเสาวลักษณ์ อินทร์บำรุง | |
| นายปพจน์ ธรรมเจริญพร | |
| นายทรงพล ใหม่สาลี | สำนักงานสถิติแห่งชาติ |
| นายมนต์ศักดิ์ โซ่เจริญธรรม | สำนักงานพัฒนารัฐบาลดิจิทัล |

## คณะทำงานและเลขานุการ

| ชื่อ | ตำแหน่ง/หน่วยงาน |
|-----|------------------|
| นางสาวอุรัชฎา เกตุพรหม | สำนักงานพัฒนารัฐบาลดิจิทัล (องค์การมหาชน) |
| นางสาวนพจิตร เหลืองช่อสิริ | |
| นางกาญจนา ภู่มาลี | สำนักงานสถิติแห่งชาติ |
| นายสารตรัย วัชราภรณ์ | |

(3)
---
คณะทำงานเทคนิคด้านมาตรฐานการบริหารจัดการข้อมูลภาครัฐ

## ที่ปรึกษา

| ชื่อ | ตำแหน่ง/หน่วยงาน |
|-----|------------------|
| นายสุพจน์ เธียรวุฒิ | สำนักงานพัฒนารัฐบาลดิจิทัล (องค์การมหาชน) |
| ผู้ช่วยศาสตราจารย์ณัฐวุฒิ หนูไพโรจน์ | ประธานคณะกรรมการจัดทำร่างมาตรฐาน ข้อกำหนด<br>และหลักเกณฑ์ ภายใต้พระราชบัญญัติการบริหารงานและการ<br>ให้บริการภาครัฐผ่านระบบดิจิทัล พ.ศ. 2562 |

## ประธานคณะทำงาน

| ชื่อ | ตำแหน่ง/หน่วยงาน |
|-----|------------------|
| รองศาสตราจารย์ธีรณี อจลากุล | ผู้อำนวยการสถาบันส่งเสริมการวิเคราะห์และบริหาร<br>ข้อมูลขนาดใหญ่ภาครัฐ |

## รองประธานกรรมการ

| ชื่อ | ตำแหน่ง/หน่วยงาน |
|-----|------------------|
| ผู้ช่วยศาสตราจารย์โษฑศ์รัตต ธรรมบุษดี | มหาวิทยาลัยมหิดล |

## คณะทำงาน

| ชื่อ | ตำแหน่ง/หน่วยงาน |
|-----|------------------|
| นางสาวปศิญา เชื้อดี | สำนักงานคณะกรรมการข้อมูลข่าวสารของราชการ |
| นางสุนทรีย์ ส่งเสริม | สำนักงานคณะกรรมการคุ้มครองข้อมูลส่วนบุคคล |
| นายมารุต บูรณรัช | ศูนย์เทคโนโลยีอิเล็กทรอนิกส์และคอมพิวเตอร์แห่งชาติ |
| นางสาวปริสุทธิ์ จิตต์ภักดี | สถาบันส่งเสริมการวิเคราะห์และบริหารข้อมูลขนาดใหญ่ภาครัฐ |
| นางกาญจนา ภู่มาลี | สำนักงานสถิติแห่งชาติ |
| นายสารตรัย วัชราภรณ์ |  |
| นายพีรณัฐ แดงสกุล | สำนักงานสภาพัฒนาการเศรษฐกิจและสังคมแห่งชาติ |
| นายณัฏฐา พาชัยยุทธ | สํานักงานคณะกรรมการพัฒนาระบบราชการ |
| นางวณิสรา สุขวัฒน์ |  |
| นางสาวธัญลักษณ์ กริตาคม | สำนักข่าวกรองแห่งชาติ |
| นายไผท สิทธิสุนทร | สำนักงานสภาความมั่นคงแห่งชาติ |
| นางสาวฐิติรัตน์ ทิพย์สัมฤทธิ์กุล | มหาวิทยาลัยธรรมศาสตร์ |
| นายชรินทร์ ธีรฐิตยากูร | สำนักงานพัฒนารัฐบาลดิจิทัล (องค์การมหาชน) |
| นายมนต์ศักดิ์ โซ่เจริญธรรม | สำนักงานพัฒนารัฐบาลดิจิทัล (องค์การมหาชน) |

## คณะทำงานและเลขานุการ

| ชื่อ | ตำแหน่ง/หน่วยงาน |
|-----|------------------|
| นางสาวอุรัชฎา เกตุพรหม | สำนักงานพัฒนารัฐบาลดิจิทัล (องค์การมหาชน) |
| นางสาวนพจิตร เหลืองช่อสิริ |  |

(4)
---
หลักเกณฑ์การประเมินคุณภาพข้อมูลสำหรับหน่วยงานภาครัฐฉบับนี้จัดทำขึ้นเพื่อเป็นกรอบและเครื่องมือในการประเมินคุณภาพข้อมูลของหน่วยงานภาครัฐในการตรวจสอบและควบคุมการบริหารจัดการข้อมูล เพื่อให้ได้ข้อมูลที่มีคุณภาพ น่าเชื่อถือ สามารถนำไปใช้ประกอบการวิเคราะห์และตัดสินใจในเชิงนโยบายและการดำเนินงานได้อย่างถูกต้องเหมาะสม รวมทั้งสามารถนำไปใช้ประโยชน์เพื่อเพิ่มประสิทธิภาพในการทำงาน เพิ่มคุณค่าในการให้บริการภาครัฐ และต่อยอดการพัฒนาของประเทศในมิติต่าง ๆ ได้ ตลอดจนสร้างความเชื่อมั่นให้กับผู้ใช้ข้อมูลภาครัฐ โดยหลักเกณฑ์ฉบับนี้ได้จัดทำตามมาตรฐานและแนวทางดังต่อไปนี้

1. มาตรฐาน ISO 8000-8:2015 Data quality — Part 8: Information and data quality: Concepts and measuring

2. มาตรฐาน ISO 19157:2013 Geographic information — Data quality

3. มรด. ๓-๑ : ๒๕๖๕ มาตรฐานรัฐบาลดิจิทัล ว่าด้วยแนวทางการจัดทำบัญชีข้อมูลภาครัฐ

และได้มีการประชาพิจารณ์เพื่อเปิดรับฟังความคิดเห็นเป็นการทั่วไป และนำข้อมูล ข้อสังเกต ข้อคิดเห็นจากผู้ทรงคุณวุฒิและจากหน่วยงานที่เกี่ยวข้อง เพื่อให้ข้อเสนอแนะเกี่ยวกับมาตรฐานฉบับนี้มีความสมบูรณ์ครบถ้วนและสามารถนำไปปรับใช้ในทางปฏิบัติได้อย่างมีประสิทธิภาพ

หลักเกณฑ์การประเมินคุณภาพข้อมูลสำหรับหน่วยงานภาครัฐฉบับนี้จัดทำโดยฝ่ายมาตรฐานดิจิทัลภาครัฐ สำนักงานพัฒนารัฐบาลดิจิทัล (องค์การมหาชน) สำนักนายกรัฐมนตรี

สำนักงานพัฒนารัฐบาลดิจิทัล (องค์การมหาชน)
ชั้น 17 อาคารบางกอกไทยทาวเวอร์
108 ถนนรางน้ำ แขวงถนนพญาไท เขตราชเทวี กรุงเทพฯ 10400
หมายเลขโทรศัพท์: (+66) 0 2612 6000 โทรสาร: (+66) 0 2612 6011
E-mail: sd-g1_division@dga.or.th
Website: www.dga.or.th

(5)
---
# คำนำ

ด้วยพระราชบัญญัติการบริหารงานและการให้บริการภาครัฐผ่านระบบดิจิทัล พ.ศ. 2562 มาตรา 7 (2) กำหนดให้คณะกรรมการพัฒนารัฐบาลดิจิทัลจัดทำธรรมาภิบาลข้อมูลภาครัฐเพื่อเป็นหลักการและแนวทางในการดำเนินการให้เป็นไปตามพระราชบัญญัตินี้ และมาตรา 8 (3) กำหนดให้ธรรมาภิบาลข้อมูลภาครัฐตามมาตรา 7 (2) อย่างน้อยต้องประกอบด้วยการมีมาตรการในการควบคุมและพัฒนาคุณภาพข้อมูล เพื่อให้ข้อมูลมีความถูกต้อง ครบถ้วน พร้อมใช้งาน เป็นปัจจุบัน สามารถบูรณาการและมีคุณสมบัติแลกเปลี่ยนกันได้ รวมทั้งมีการวัดผลการบริหารจัดการข้อมูลเพื่อให้หน่วยงานของรัฐมีข้อมูลที่มีคุณภาพและต่อยอดนวัตกรรมจากการใช้ข้อมูลได้ ประกอบกับประกาศคณะกรรมการพัฒนารัฐบาลดิจิทัล เรื่อง ธรรมาภิบาลข้อมูลภาครัฐ ข้อ 4 (3) กำหนดให้ธรรมาภิบาลข้อมูลภาครัฐในระดับหน่วยงาน ต้องประกอบด้วยเนื้อหาอย่างน้อยในเรื่องการกำหนดมาตรการควบคุมและพัฒนาคุณภาพข้อมูล เพื่อให้ข้อมูลมีความถูกต้อง ครบถ้วน เป็นปัจจุบัน มั่นคงปลอดภัย และไม่ถูกละเมิดความเป็นส่วนบุคคล รวมทั้งสามารถเชื่อมโยง แลกเปลี่ยนบูรณาการ และใช้ประโยชน์ได้อย่างมีประสิทธิภาพ และข้อ 4 (4) กำหนดให้การวัดผลการบริหารจัดการข้อมูล โดยอย่างน้อยประกอบด้วย การประเมินความพร้อมของธรรมาภิบาลข้อมูลภาครัฐในระดับหน่วยงาน การประเมินคุณภาพข้อมูล และการประเมินความมั่นคงปลอดภัยของข้อมูล

ในการนี้ สำนักงานพัฒนารัฐบาลดิจิทัล (องค์การมหาชน) ในฐานะที่มีหน้าที่อำนวยการและสนับสนุนการปฏิบัติงานตามที่คณะกรรมการพัฒนารัฐบาลดิจิทัลมอบหมาย และดำเนินการร่างมาตรฐาน ข้อกำหนด และหลักเกณฑ์ เสนอคณะกรรมการพัฒนารัฐบาลดิจิทัล จึงได้แต่งตั้งคณะกรรมการจัดทำร่างมาตรฐาน ข้อกำหนด และหลักเกณฑ์ ภายใต้พระราชบัญญัติการบริหารงานและการให้บริการภาครัฐผ่านระบบดิจิทัล พ.ศ. 2562 และแต่งตั้งคณะทำงานเทคนิคด้านมาตรฐานการจัดทำบัญชีข้อมูลภาครัฐ เพื่อจัดทำ หลักเกณฑ์การประเมินคุณภาพข้อมูลสำหรับหน่วยงานภาครัฐ เพื่อเป็นกรอบและเครื่องมือในการประเมินคุณภาพข้อมูลของหน่วยงานภาครัฐในการตรวจสอบและควบคุมการบริหารจัดการข้อมูล เพื่อให้ได้ข้อมูลที่มีคุณภาพ น่าเชื่อถือ สามารถนำไปใช้ประกอบการวิเคราะห์และตัดสินใจในเชิงนโยบายและการดำเนินงานได้อย่างถูกต้องเหมาะสม รวมทั้งสามารถนำไปใช้ประโยชน์เพื่อเพิ่มประสิทธิภาพในการทำงาน เพิ่มคุณค่าในการให้บริการภาครัฐ และต่อยอดการพัฒนาของประเทศในมิติต่าง ๆ ได้ ตลอดจนสร้างความเชื่อมั่นให้กับผู้ใช้ข้อมูลภาครัฐ

หลักเกณฑ์การประเมินคุณภาพข้อมูลฉบับนี้จะครอบคลุมกรอบการประเมินคุณภาพข้อมูล (DQA Framework: DQAF) สำหรับหน่วยงานภาครัฐ ซึ่งเป็นแนวทางการตรวจสอบคุณภาพข้อมูลเบื้องต้น และเครื่องมือสำหรับการประเมินคุณภาพข้อมูลด้วยตนเอง โดยแบ่งออกเป็น แบบตรวจประเมินคุณภาพ (DQA Checklist) เพื่อตรวจสอบกระบวนการเตรียมข้อมูลที่มีคุณภาพ และ แบบประเมินคุณภาพข้อมูลด้วยตนเอง (DQA Self-Assessment) เพื่อวัดผลลัพธ์ข้อมูล (Data Output) ตามมิติคุณภาพข้อมูล รวมทั้งแบบตรวจประเมินการควบคุมและติดตามคุณภาพข้อมูล (Data Quality Monitoring and Control Checklist) ตามกระบวนการจัดทำธรรมาภิบาลข้อมูลภาครัฐ ทั้งนี้ กระบวนการประเมินคุณภาพข้อมูลอาจกำหนดการทำเป็นระยะตามแต่จะตกลงกันภายในหน่วยงาน อาจเป็นรายเดือน รายไตรมาส ทุก 6 เดือน เป็นต้น โดยผู้ประเมินคุณภาพข้อมูลควรจัดทำรายงานสรุปเกี่ยวกับข้อจำกัดที่พบ และแผนปฏิบัติการซึ่งระบุ ระยะเวลาดำเนินการและความรับผิดชอบเพื่อกำหนดข้อจำกัดที่ควรได้รับการจัดการ และเสนอให้คณะกรรมการธรรมาภิบาลข้อมูลหรือหัวหน้าหน่วยงานพิจารณาอนุมัติเพื่อดำเนินการตามแผนการจัดการคุณภาพข้อมูลของหน่วยงานต่อไป

(6)
---
สารบัญ

1. บทนำ.................................................................................................................................................. 1
   1.1 หลักการและความจำเป็น ................................................................................................................... 1
   1.2 วัตถุประสงค์....................................................................................................................................... 1
   1.3 ขอบข่าย............................................................................................................................................. 2
   1.4 บทนิยาม ............................................................................................................................................ 2

2. แนวคิดการประเมินคุณภาพข้อมูล........................................................................................................ 3
   2.1 สถานการณ์ด้านคุณภาพข้อมูล ........................................................................................................... 3
   2.2 ความสำคัญของการประเมินคุณภาพข้อมูล ........................................................................................ 4
   2.3 แนวคิดการประเมินคุณภาพข้อมูล...................................................................................................... 6

3. หลักเกณฑ์การประเมินคุณภาพข้อมูลสำหรับหน่วยงานภาครัฐ............................................................. 7
   3.1 กรอบการประเมินคุณภาพข้อมูลสำหรับหน่วยงานภาครัฐ .................................................................. 7
   3.2 เครื่องมือการประเมินคุณภาพข้อมูลด้วยตนเอง................................................................................ 10

ภาคผนวก .............................................................................................................................................. 11
   ภาคผนวก ก เครื่องมือการประเมินคุณภาพข้อมูลด้วยตนเองสำหรับหน่วยงานภาครัฐ ......................... 11
   ภาคผนวก ข หลักเกณฑ์การประเมินคุณภาพสถิติทางการสำหรับหน่วยงานภาครัฐ.................................. 12

บรรณานุกรม.......................................................................................................................................... 15

(7)
---
The image appears to be entirely blank or white. There is no visible content, text, diagrams, or any other discernible information on this page. Therefore, I cannot provide any markdown translation or description of content, as there is nothing to transcribe or describe.
---
มรด. 5 : 2565

# มาตรฐานรัฐบาลดิจิทัล

## ว่าด้วยหลักเกณฑ์การประเมินคุณภาพข้อมูลสำหรับหน่วยงานภาครัฐ

### 1. บทนำ

#### 1.1 หลักการและความจำเป็น

โลกในปัจจุบันถูกผลักดันและเติบโตด้วยการขับเคลื่อนของดิจิทัล ข้อมูลกลายเป็นสินทรัพย์ที่มีมูลค่า
มากที่สุดขององค์กร การประกอบธุรกิจและกระบวนการทำงานต่าง ๆ ของทุกภาคส่วนล้วนพึ่งพา และอาศัย
ข้อมูลในการสร้างมูลค่าเพิ่มและเพิ่มขีดความสามารถในการแข่งขัน ประกอบกับกระแสของข้อมูลขนาดใหญ่
หรือ Big Data ที่ทุกภาคส่วนกำลังให้ความสนใจและมีการตื่นตัวเพิ่มขึ้นอย่างทวีคูณ เนื่องจากประโยชน์
ที่ได้รับจากการวิเคราะห์ข้อมูลขนาดใหญ่ จะช่วยในการดำเนินงานในหลาย ๆ ด้าน โดยเฉพาะอย่างยิ่งการทำ
ความเข้าใจถึงความต้องการของลูกค้าหรือผู้ใช้บริการในด้านต่าง ๆ เพิ่มขึ้น รวมถึงประเทศไทยที่ภาครัฐ
มีนโยบายที่เตรียมพร้อมเข้าสู่ยุคของการวิเคราะห์และใช้ประโยชน์ข้อมูลขนาดใหญ่เพื่อประกอบการตัดสินใจ
(Data Driven Decision) และการดำเนินงานของหน่วยงาน (Insight to Operation) การวิเคราะห์สถานการณ์
วางแผนยุทธศาสตร์ แก้ไขปัญหา ติดตามประเมินผลการดำเนินงาน และการให้บริการภาครัฐสู่การเป็นรัฐบาล
ดิจิทัล อย่างไรก็ตาม ข้อมูลที่มีปริมาณเพิ่มขึ้นอย่างต่อเนื่องแต่ส่วนมากพบว่าข้อมูลที่มีไม่สามารถนำมาใช้
ประโยชน์ได้เต็มที่ และองค์กรส่วนใหญ่อาจยังไม่ได้ให้ความสำคัญกับคุณภาพของข้อมูล (Data Quality) ที่จะ
นำมาใช้ในทุกมิติ จึงทำให้ไม่อาจใช้ประโยชน์จากข้อมูลที่มีอยู่ได้อย่างสูงสุด

จึงเป็นเหตุผลหลักที่หน่วยงานภาครัฐควรตระหนักถึงความสำคัญของการควบคุมและบริหารจัดการ
คุณภาพข้อมูล จัดทำธรรมาภิบาลข้อมูลและบริหารจัดการข้อมูลอย่างเป็นระบบเพื่อให้ได้ข้อมูลที่มีคุณภาพดี
ยิ่งขึ้น ซึ่งที่ผ่านมาหน่วยงานภาครัฐได้เริ่มจัดทำธรรมาภิบาลข้อมูลและบัญชีข้อมูล (Data Catalog)
ทั้งในระดับองค์กรและระดับประเทศ รวมทั้งกำหนดนโยบายและแนวปฏิบัติการบริหารจัดการข้อมูลของ
หน่วยงานที่มีความคืบหน้าในระดับหนึ่ง อันจะนำไปสู่การบริหารจัดการข้อมูลภาครัฐอย่างเป็นระบบ รวมทั้ง
สนับสนุนการจัดทำบัญชีข้อมูลหน่วยงานให้ได้มาตรฐานและเป็นไปในทิศทางเดียวกัน สอดคล้องตามกรอบ
ธรรมาภิบาลข้อมูลภาครัฐ จึงจำเป็นต้องมีการวัดผลการบริหารจัดการข้อมูลเพื่อให้หน่วยงานของรัฐมีข้อมูลที่มี
คุณภาพ ซึ่งจะส่งผลต่อเนื่องไปยังการนําข้อมูลไปใช้และส่งผลต่อความเชื่อมั่นของผู้ใช้ข้อมูลในทุกภาคส่วน
ต่อเนื่องกันไป

ดังนั้น สำนักงานพัฒนารัฐบาลดิจิทัล (องค์การมหาชน) หรือ สพร. ในฐานะหน่วยงานอำนวยการ
และสนับสนุนการปฏิบัติงานตามที่คณะกรรมการพัฒนารัฐบาลดิจิทัลมอบหมาย จึงจัดทำหลักเกณฑ์
การประเมินคุณภาพข้อมูล (Data Quality Assessment: DQA) เพื่อให้หน่วยงานภาครัฐมีความเข้าใจแนวคิด
การประเมินคุณภาพข้อมูลที่ถูกต้องตรงกัน และมีตัวอย่างเครื่องมือในการประเมินคุณภาพข้อมูลเบื้องต้น
ซึ่งจะช่วยให้หน่วยงานภาครัฐสามารถตรวจสอบและควบคุมการบริหารจัดการข้อมูลเพื่อให้ได้ข้อมูลที่มี
คุณภาพ น่าเชื่อถือ และสามารถนำข้อมูลไปใช้ประโยชน์ได้ อันจะนำไปสู่การเปิดเผยข้อมูลอันเป็นประโยชน์
ต่อการให้บริการประชาชน

#### 1.2 วัตถุประสงค์

จัดทำหลักเกณฑ์การประเมินคุณภาพข้อมูลสำหรับหน่วยงานภาครัฐ เพื่อเป็นกรอบและเครื่องมือ
ในการประเมินคุณภาพข้อมูลของหน่วยงานภาครัฐในการตรวจสอบและควบคุมการบริหารจัดการข้อมูล
เพื่อให้ได้ข้อมูลที่มีคุณภาพ น่าเชื่อถือ สามารถนำไปใช้ประกอบการวิเคราะห์และตัดสินใจในเชิงนโยบายและ
การดำเนินงานได้อย่างถูกต้องเหมาะสม รวมทั้งสามารถนำไปใช้ประโยชน์เพื่อเพิ่มประสิทธิภาพในการทำงาน

- 1 -
---
มรด. 5 : 2565

เพิ่มคุณค่าในการให้บริการภาครัฐ และต่อยอดการพัฒนาของประเทศในมิติต่าง ๆ ได้ ตลอดจนสร้างความเชื่อมั่น
ให้กับผู้ใช้ข้อมูลภาครัฐ

### 1.3 ขอบข่าย

หลักเกณฑ์การประเมินคุณภาพข้อมูลที่จัดทำขึ้นนี้ครอบคลุมกรอบการประเมินคุณภาพข้อมูล (DQA
Framework: DQAF) สำหรับหน่วยงานภาครัฐ ซึ่งเป็นการตรวจสอบคุณภาพข้อมูลเบื้องต้น และเป็นเครื่องมือ
สำหรับการประเมินคุณภาพข้อมูล ซึ่งแบ่งออกเป็น (1) แบบตรวจประเมินคุณภาพข้อมูล (DQA Checklist)
เพื่อตรวจสอบกระบวนการเตรียมข้อมูลที่มีคุณภาพ และ (2) แบบประเมินคุณภาพข้อมูลด้วยตนเอง (DQA
Self-Assessment) เพื่อวัดผลลัพธ์ข้อมูล (Data Output) ตามมิติคุณภาพข้อมูล รวมทั้ง (3) แบบตรวจประเมิน
การควบคุมและติดตามคุณภาพข้อมูล (Data Quality Monitoring and Control Checklist: DQA) ตาม
กระบวนการจัดทำธรรมาภิบาลข้อมูลภาครัฐ โดยเริ่มใช้สำหรับการประเมินคุณภาพข้อมูลในประเภทข้อมูล
ระเบียน (Record) และ/หรือ Tabular Format Data ที่อยู่ใน Database ซึ่งเป็นข้อมูลที่สำคัญและหน่วยงาน
ภาครัฐมีการใช้งานเป็นประจำ ตามประเภทข้อมูลในรายการคำอธิบายข้อมูลส่วนหลัก (Mandatory
Metadata) ใน มรด. ๓-๑ : ๒๕๖๕ มาตรฐานรัฐบาลดิจิทัล ว่าด้วยแนวทางการจัดทำบัญชีข้อมูลภาครัฐ ซึ่งเป็น
ข้อมูลที่สำคัญและหน่วยงานภาครัฐมีการใช้งานเป็นประจำ เพื่อส่งเสริมให้มีการนำเกณฑ์การประเมินคุณภาพ
ข้อมูลไปปฏิบัติจริงในหน่วยงาน โดยอ้างอิงตามมาตรฐาน ISO 8000-8:2015 Data quality — Part 8:
Information and data quality: Concepts and measuring ซึ่งอธิบายแนวคิดพื้นฐานของคุณภาพข้อมูล
และสารสนเทศ และการนำแนวคิดนี้ไปใช้กับกระบวนการและระบบการจัดการคุณภาพได้อย่างไร นอกจากนี้ยัง
ระบุข้อกำหนดเบื้องต้นสำหรับการวัดคุณภาพข้อมูลและสารสนเทศเมื่อดำเนินการภายในกระบวนการจัดทำธรร
มาภิบาลข้อมูลของหน่วยงาน โดยมีผู้มีส่วนเกี่ยวข้องที่สำคัญได้แก่ ผู้ประเมินคุณภาพข้อมูล (Data
Assessment Team) และ เจ้าของข้อมูล (Data Owner)

สำหรับการประเมินคุณภาพข้อมูลในประเภทอื่นๆ สามารถอ้างอิงตามมาตรฐานสากลหรือตาม
มาตรฐานของหน่วยงานภาครัฐที่มีบทบาทหน้าที่กำกับดูแลข้อมูลประเภทนั้น ๆ กำหนดหรือประกาศใช้ อาทิ
ประเภทข้อมูลสถิติสามารถอ้างอิงตามกรอบคุณภาพข้อมูลโดย สํานักงานสถิติยุโรป (Eurostat) หรือมาตรฐาน
ที่สำนักงานสถิติแห่งชาติประกาศ และประเภทข้อมูลภูมิสารสนเทศเชิงพื้นที่ สามารถอ้างอิงตามมาตรฐาน ISO
19157:2013 Geographic information — Data quality หรือมาตรฐานที่สำนักงานพัฒนาเทคโนโลยี
อวกาศและภูมิสารสนเทศ (องค์การมหาชน) ประกาศ ซึ่งในระยะต่อไปจะได้จัดทำเครื่องมือประเมินคุณภาพ
ข้อมูล ที่เป็นการตรวจสอบด้วยระบบตามเงื่อนไขที่กําหนด ประกอบด้วย 3 ขั้นตอน คือ การตรวจสอบเบื้องต้น
การตรวจสอบแบบซับซ้อนภายในชุดข้อมูล และการตรวจสอบข้ามชุดข้อมูลที่เกี่ยวข้องกัน

### 1.4 บทนิยาม

นิยามศัพท์ที่เกี่ยวข้องกับการประเมินคุณภาพมีดังนี้

1) คุณภาพข้อมูล (Data Quality) หมายความว่า ข้อมูลที่ดี ได้มาตรฐานตามที่กําหนด และตรง
กับความต้องการของผู้ใช้ กล่าวคือผลรวมของคุณลักษณะและคุณสมบัติของผลิตผลข้อมูลที่พึงประสงค์ทุก
ประการของผลการปฏิบัติงานตามดัชนีตัวชี้วัดคุณภาพและองค์ประกอบที่กําหนดไว้

2) การประเมินคุณภาพข้อมูล (Data Quality Assessment) หมายความว่า กระบวนการ
ประเมินผลโดยภาพรวมว่า เมื่อได้มีการบริหารจัดการและกำกับดูแลคุณภาพข้อมูลแล้วทำให้เกิดการ
เปลี่ยนแปลงในเชิงคุณภาพอย่างไร ทั้งนี้การตรวจสอบและประเมินคุณภาพจะต้องทำอย่างเป็นระบบ
มีหลักเกณฑ์และแนวปฏิบัติที่ชัดเจนมีการประกาศให้ทราบล่วงหน้าและกระทำโดยผู้ประเมินคุณภาพข้อมูล

- 2 -
---
มรด. 5 : 2565

3) ความถูกต้อง และสมบูรณ์ (Accuracy and Completeness) หมายความว่า ข้อมูลมีความถูกต้องแม่นยำสูง มีความครบถ้วนสมบูรณ์ของข้อมูลที่เก็บรวบรวมมา และมีการตรวจสอบความถูกต้องระหว่างข้อมูลในส่วนต่างๆ ในทุกขั้นตอน เพื่อให้ข้อมูลถูกต้องเชื่อถือได้และให้ผลลัพธ์ตรงตามความต้องการผู้ใช้ (ข้อมูลครบถ้วน ข้อมูลไม่ขาดหาย กว้างพอและลึกพอสำหรับการใช้งาน)

4) ความสอดคล้องกัน (Consistency) หมายความว่า ข้อมูลมีความสอดคล้องกันของ แนวคิด คำนิยาม วิธีการ รหัส และการนำเสนอที่ทำให้ข้อมูลจากต่างแหล่ง ต่างเวลา สามารถเปรียบเทียบข้ามช่วงเวลาและบูรณาการข้อมูลเพื่อใช้ประโยชน์ร่วมกันได้

5) ความเป็นปัจจุบัน (Timeliness) หมายความว่า ข้อมูลเป็นปัจจุบันทันสมัยเพียงพอต่อการใช้งานและพร้อมใช้งานตามที่กำหนดและในกรอบเวลาที่กำหนดไว้ หรือมีข้อมูลทันต่อการใช้งานทุกครั้งตามที่ผู้ใช้ต้องการ

6) ตรงตามความต้องการของผู้ใช้ (Relevancy) หมายความว่า ข้อมูลสามารถนำไปใช้ได้กับงานที่ทำอยู่ เป็นข้อมูลที่ผู้ใช้งานต้องการ หรือเป็นข้อมูลที่จำเป็นต้องทราบ มีมุมมองและความละเอียดเพียงพอต่อการนำไปใช้งาน

7) ความพร้อมใช้ (Availability) หมายความว่า ข้อมูลเข้าถึงได้ง่าย หรือมีข้อมูลนั้นอยู่ สามารถใช้งานได้จริง และสามารถใช้งานได้ตลอดเวลา

8) ผู้ประเมินคุณภาพข้อมูล (Data Assessment Team) หมายความว่า คณะบุคคล/ทีมงานที่กำหนดขึ้นเพื่อทำหน้าที่การประเมินคุณภาพข้อมูลขององค์กร ในที่นี้อาจเป็นทีมบริกรข้อมูล (Data Stewards Team) หรือฝ่ายตรวจสอบภายใน หรือผู้ไม่มีส่วนได้ส่วนเสียกับการดำเนินงานเพื่อให้ไม่เกิดผลประโยชน์ทับซ้อน

9) เจ้าของข้อมูล (Data Owner) หมายความว่า ผู้ที่ได้รับมอบหมายในการปฏิบัติงานให้รับผิดชอบข้อมูลที่ระบุไว้ ซึ่งรวมถึงผู้บังคับบัญชาของเจ้าของข้อมูลนั้นด้วย โดยทำหน้าที่กำกับดูแลตามธรรมาภิบาลข้อมูล และตามกฎ ระเบียบที่กำหนดไว้ (กรณีข้อมูลลับ) ตลอดวงจรชีวิตของข้อมูลนั้น ๆ รวมทั้งทำหน้าที่กำหนดสิทธิในการเข้าถึงข้อมูลและกำหนดชั้นความลับของข้อมูล

## 2. แนวคิดการประเมินคุณภาพข้อมูล

### 2.1 สถานการณ์ด้านคุณภาพข้อมูล

คุณภาพข้อมูลนับเป็นประเด็นสำคัญในการดำเนินงานของทุกองค์กรที่ต้องการใช้ประโยชน์ข้อมูล การขาดข้อมูลที่มีคุณภาพย่อมส่งผลให้องค์กรมีต้นทุนในการดำเนินงานเพิ่มสูงขึ้น และไม่สามารถนำข้อมูลไปใช้ประโยชน์ได้เต็มที่ ในขณะที่องค์กรทั้งภาครัฐและภาคเอกชนยังไม่ได้ให้ความสำคัญกับการควบคุมและบริหารจัดการเท่าที่ควร เห็นได้จากผลสำรวจ Data Governance Survey Results: A European Comparison of Data Management Capabilities in Banks ของบริษัทที่ปรึกษา PWC ที่ศึกษาการนำข้อมูลมาใช้ประโยชน์ของธนาคารพาณิชย์ 45 แห่งในทวีปยุโรป (ที่มา "คุณภาพของข้อมูล" กุญแจสู่ความสำเร็จของการวิเคราะห์ข้อมูล โดย พงษ์ศักดิ์ อัชชะกุลวิสุทธิ์ หุ้นส่วนสายงานตรวจสอบบัญชี บริษัท PWC ประเทศไทย) พบว่า 2 ใน 3 ธนาคารที่ตอบแบบสำรวจแม้จะให้ความสำคัญกับการบริหารจัดการข้อมูล แต่ยังขาดกระบวนการในการจัดการและปรับปรุงคุณภาพของข้อมูลอย่างยั่งยืน โดยดัชนีชี้วัดคุณภาพของข้อมูลที่ใช้อยู่นั้น ส่วนใหญ่มุ่งเน้นไปที่ความครบถ้วนและความถูกต้องของข้อมูลเพียงอย่างเดียว แต่ไม่ได้มีการกำหนดให้ครอบคลุมปัจจัยในด้านอื่นๆ เช่น ความพร้อมใช้งาน ความทันต่อเวลา ความสอดคล้อง เป็นต้น สะท้อนถึงการขาดการบริหารจัดการคุณภาพข้อมูลภายในองค์กร ซึ่งสอดคล้องกับผลสำรวจความพร้อมรัฐบาลดิจิทัลด้านธรรมาภิบาลข้อมูลภาครัฐประจำปี 2563 ของ สพร. จากหน่วยงานภาครัฐจำนวน 267 หน่วยงาน พบว่า หน่วยงานภาครัฐส่วนใหญ่กว่าร้อยละ 81.6 รับทราบแนวทางการจัดทำธรรมาภิบาลข้อมูลภาครัฐ

- 3 -
---
มรด. 5 : 2565

แต่มีเพียง 7 หน่วยงาน หรือคิดเป็นร้อยละ 2.6 เท่านั้นที่มีการประเมินคุณภาพข้อมูล ซึ่งเห็นได้ว่าภาครัฐส่วน
ใหญ่ยังไม่ได้ให้ความสำคัญกับการจัดการคุณภาพข้อมูล

ทั้งนี้ สาเหตุประการสำคัญที่ทำให้ข้อมูลไม่มีคุณภาพเกิดจาก 1) ขาดการระบุถึงแหล่งข้อมูลหลัก
และนิยามของการป้อนข้อมูลที่ชัดเจน ส่งผลให้ผู้ใช้งานในแต่ละฝ่ายงานมีความเข้าใจข้อมูลที่แตกต่างกัน
โดยเฉพาะอย่างยิ่ง องค์กรขนาดใหญ่ที่ประกอบด้วยหลายส่วนงาน และบุคลากรในแต่ละฝ่ายมักให้
ความสนใจเฉพาะกับหน่วยงานของตนเองเท่านั้น 2) ขาดการกำหนดผู้ที่มีหน้าที่รับผิดชอบเกี่ยวกับการ
บริหารจัดการข้อมูล หรือมีการกำหนดผู้รับผิดชอบที่ไม่เหมาะสม 3) ความไม่สม่ำเสมอของข้อมูลใน
ระบบงานต่าง ๆ และ 4) ขาดการควบคุมภายในที่มีประสิทธิภาพ ซึ่งวิธีการแก้ปัญหาคุณภาพของข้อมูลนั้น
แต่ละองค์กรอาจมีรูปแบบและประเด็นที่ควรให้ความสำคัญที่แตกต่างกันออกไป ขึ้นอยู่กับลักษณะเฉพาะของ
พันธกิจและความต้องการของแต่ละองค์กร

## 2.2 ความสำคัญของการประเมินคุณภาพข้อมูล

ด้วยปริมาณข้อมูลที่มากมีความหลากหลายของรูปแบบข้อมูล และมาจากหลายแหล่งข้อมูล ซึ่งต้อง
อาศัยเทคโนโลยีเข้ามาช่วยในการจัดการแล้ว ยังต้องคำนึงถึงประเด็นคุณภาพของข้อมูล ซึ่งเป็นหัวใจสำคัญที่
ผู้นำข้อมูลไปใช้ควรตระหนักว่า ข้อมูลทั้งหมดที่นำมาใช้ในการวิเคราะห์ต้องเป็นข้อมูลที่มีคุณภาพ เพราะหาก
ใช้ข้อมูลที่ไม่มีคุณภาพก็อาจจะทำให้ได้ผลการวิเคราะห์ที่ไม่ถูกต้องและส่งผลให้เกิดการตัดสินใจที่ผิดพลาดได้
จากเหตุผลดังกล่าว คุณภาพข้อมูลจึงเป็นเรื่องที่ต้องให้ความสำคัญ เนื่องจากการมีข้อมูลที่มีคุณภาพจะส่งผล
ให้ผู้ใช้เกิดความไว้วางใจและเชื่อถือ และสามารถนำไปใช้ในการตัดสินใจ วางแผน และประเมินผลการพัฒนา
ประเทศได้อย่างถูกต้องและทันเวลา ดังนั้น การประเมินคุณภาพข้อมูลถือเป็นหนึ่งในกระบวนการรับประกัน
คุณภาพข้อมูลของหน่วยงาน ข้อมูลที่มีคุณภาพสามารถช่วยให้การปฏิบัติงานได้อย่างมีประสิทธิภาพและสร้าง
คุณค่าแก่องค์กรได้ ซึ่งการประเมินคุณภาพข้อมูลเป็นพื้นฐานสำคัญในการจัดทำธรรมาภิบาลข้อมูลภาครัฐ
ดังนั้น การประเมินคุณภาพข้อมูลจึงเป็นการวัดผลสัมฤทธิ์ของด้านธรรมาภิบาลข้อมูลภายในภายในองค์กร ให้
เห็นภาพชัดเจนขึ้นถึงผลสัมฤทธิ์ของผู้ใช้งานข้อมูลที่มีคุณภาพเพื่อลดความผิดพลาดของข้อมูลและพัฒนา
ข้อมูลให้มีคุณภาพ และสามารถนำมาใช้ประโยชน์ได้เต็มที่ ซึ่งข้อมูลที่มีคุณภาพจะมีประโยชน์ในการ

1) ปฏิบัติงานมีประสิทธิภาพและสร้างคุณค่าแก่องค์กร การประเมินคุณภาพข้อมูลจะช่วยให้
องค์กรทราบถึงปัญหาข้อมูลและแนวทางในการปรับปรุงคุณภาพข้อมูล

2) ตัดสินใจและได้ผลลัพธ์ที่ดีขึ้น การประเมินคุณภาพข้อมูลจะช่วยให้องค์กรมีข้อมูลที่มีคุณภาพ
นำมาสู่การประกอบการตัดสินใจได้ดียิ่งขึ้น ทั้งในเรื่องการวางแผนและการตัดสินใจต่าง ๆ ได้เป็นอย่างดี

3) เพิ่มมูลค่าและคุณค่าในการดำเนินงานของหน่วยงาน การประเมินคุณภาพข้อมูลทำให้องค์กร
สามารถนำข้อมูลมาใช้เพื่อสร้างเป็นประสบการณ์ของผู้ใช้บริการ รวมถึงการดำเนินการขององค์กรให้เป็นไป
ตามเป้าประสงค์

4) สะท้อนผลสัมฤทธิ์ของการจัดทำธรรมาภิบาลข้อมูลภาครัฐ การประเมินคุณภาพข้อมูลเป็น
พื้นฐานสำคัญในการจัดทำธรรมาภิบาลข้อมูลภาครัฐ ดังนั้นการประเมินคุณภาพข้อมูลจึงเป็นการวัดผลสัมฤทธิ์
ของด้านธรรมาภิบาลข้อมูลภายในองค์กร

นอกจากนี้ การควบคุมและจัดการคุณภาพข้อมูลยังเป็นปัจจัยสำคัญในการสร้างความเชื่อมั่นของ
คุณภาพผลลัพธ์จากการวิเคราะห์ข้อมูล ข้อมูลที่มีคุณภาพจะช่วยให้การวิเคราะห์ข้อมูลมีประสิทธิภาพมากขึ้น
โดยหน่วยงานสามารถวิเคราะห์ข้อมูลในระดับต่ำไปจนถึงการวิเคราะห์ที่สลับซับซ้อนหรือที่เรียกว่า การ
วิเคราะห์ข้อมูลขั้นสูง (Advanced Data Analytics) และสามารถบรรลุเป้าหมายการเข้าใจปัญหา (Hindsight)

- 4 -
---
มรด. 5 : 2565

การมีข้อมูลเชิงลึก (Insight) และการคาดการณ์อนาคต (Foresight) ได้ ทั้งนี้ การควบคุมและจัดการคุณภาพ
ข้อมูลควรประกอบด้วยกระบวนการสำคัญ 4 ประการ ได้แก่

1) ระบุขอบเขตและปัญหาด้านคุณภาพของข้อมูล โดยระบุขอบเขตของข้อมูลที่สำคัญและจำเป็น
ต่อการปฏิบัติงานให้ชัดเจน ทำการศึกษากระบวนการและระบบงาน ทำความเข้าใจถึงแหล่งที่มาของข้อมูล
การเชื่อมโยงกันของข้อมูลและระบบงานตั้งแต่ต้นจนจบกระบวนการ การจัดเก็บข้อมูล เพื่อให้เข้าใจถึง
ความหมาย และที่มาของข้อมูลที่ถูกต้อง รวมทั้งการระบุผู้ที่เกี่ยวข้องกับข้อมูลนั้น ๆ เช่น ผู้ที่นำเข้าข้อมูล
ผู้ใช้งานข้อมูล เป็นต้น

2) วิเคราะห์และทำการแก้ไขข้อมูลที่ผิดพลาดให้ถูกต้อง โดยวิเคราะห์ข้อมูลด้วยวิธีการจัดกลุ่ม
ข้อมูลและตรวจหาข้อมูลที่ผิดปกติ เพื่อทำการแก้ไขข้อมูลเหล่านั้นให้ถูกต้อง พร้อมทั้งตรวจสอบความ
สอดคล้องกันของข้อมูลจากระบบงานต่าง ๆ ที่เกี่ยวข้อง เพื่อปรับปรุงข้อมูลให้ถูกต้องตรงกัน

3) วางแผนเพื่อป้องกันไม่ให้เกิดปัญหาเดิมซ้ำอีกในอนาคต โดยรวบรวมและจัดทำเอกสาร
ความหมายของข้อมูล (Data Dictionary) เพื่อให้เกิดความเข้าใจที่ตรงกันของผู้ใช้งานในส่วนงานต่าง ๆ และ
เพื่อเป็นการลดความผิดพลาดจากการใช้ข้อมูลผิดความหมาย หรือ ผิดแหล่งที่มา นอกจากนี้ ต้องมีการสอบ
ทาน และยืนยันกับส่วนงานเจ้าของข้อมูล หน่วยงานสารสนเทศ และผู้ที่เกี่ยวข้อง เพื่อให้มั่นใจได้ถึงความ
ถูกต้อง ครบถ้วน รวมทั้งมีการปรับปรุงเอกสารให้เป็นปัจจุบันอยู่เป็นประจำ พร้อมทั้งกำหนดบทบาทและ
หน้าที่ของผู้เป็นเจ้าของข้อมูล ซึ่งจะเป็นผู้รับผิดชอบในความถูกต้องของข้อมูลต่อไปในอนาคต นอกจากนี้ ควร
ปรับปรุงระบบงานสารสนเทศให้มีการจัดเก็บข้อมูลอยู่ในระบบฐานข้อมูลกลาง หรือ มีการเชื่อมโยงและ
ตรวจสอบข้อมูลระหว่างระบบงาน ทั้งนี้ เพื่อลดการนำเข้าข้อมูลที่ซ้ำซ้อน ซึ่งอาจก่อให้เกิดข้อมูลที่ไม่
สอดคล้องกันระหว่างระบบงาน พร้อมทั้งกำหนดการควบคุมที่เหมาะสม เพื่อรักษาคุณภาพของข้อมูล และ
ป้องกันข้อผิดพลาด ที่อาจเกิดขึ้นในอนาคต และควรจัดทำคู่มือวิธีการนำเข้าข้อมูล และคู่มือของระบบงานที่
เกี่ยวข้อง เพื่อให้ผู้ที่เกี่ยวข้องสามารถดำเนินการได้อย่างถูกต้อง

4) ติดตามการจัดการคุณภาพของข้อมูล โดยจัดให้มีกระบวนการติดตามการแก้ไขปัญหาของ
ข้อมูล และกระบวนการวัดคุณภาพของข้อมูลอย่างเป็นระบบ นอกจากนี้ ควรกำหนดให้มีดัชนีชี้วัดคุณภาพของ
ข้อมูลในมิติต่างๆ ที่เหมาะสม อาทิ ความครบถ้วน ความถูกต้อง ความพร้อมใช้งาน ความทันต่อเวลา ความ
สม่ำเสมอ และความสอดคล้องกันของข้อมูล รวมทั้งมีการรายงานกับผู้บริหารอย่างสม่ำเสมอ เพื่อให้มั่นใจถึง
การดำเนินงานที่มีประสิทธิภาพในการรักษาคุณภาพของข้อมูลอย่างยั่งยืน

กล่าวโดยสรุป การประเมินคุณภาพข้อมูลถือเป็นหนึ่งในกระบวนการรับประกันคุณภาพข้อมูลของ
หน่วยงาน ข้อมูลที่มีคุณภาพสามารถช่วยให้การปฏิบัติงานได้อย่างมีประสิทธิภาพและสร้างคุณค่าแก่องค์กรได้
ซึ่งการควบคุมและจัดการคุณภาพข้อมูลจะเป็นปัจจัยสำคัญในการสร้างความเชื่อมั่นของคุณภาพผลลัพธ์จาก
การวิเคราะห์ข้อมูล ข้อมูลที่มีคุณภาพจะช่วยให้การวิเคราะห์ข้อมูลมีประสิทธิภาพมากขึ้น และช่วยให้การ
ตัดสินใจวางแผนดำเนินงานในแต่ละเรื่องเป็นไปอย่างมีประสิทธิภาพ ซึ่งในท้ายที่สุดจะส่งผลต่อภาครัฐ
ภาคเอกชน และภาคประชาชน ดังนี้ (ที่มา ระบบบัญชีข้อมูลภาครัฐ, สำนักงานสถิติแห่งชาติ)

1) ประโยชน์ต่อภาครัฐ ส่งเสริมให้เกิดธรรมาภิบาลในการดำเนินงาน สร้างความโปร่งใส โดย
ประชาชนหรือภาคส่วนต่าง ๆ สามารถเข้าถึงข้อมูลและตรวจสอบการดำเนินงาน เพื่อแก้ปัญหาทุจริตคอร์รัปชัน
วางแผนเชิงนโยบายโดยใช้ประโยชน์จากข้อมูลเปิดได้อย่างมีคุณภาพ ผลักดันให้เกิดการบูรณาการการใช้
ประโยชน์จากข้อมูลร่วมกัน ส่งเสริมการสร้าง นวัตกรรมด้านข้อมูล และปรับปรุงการให้บริการสาธารณะอย่างมี
ประสิทธิภาพ

- 5 -
---
มรด. 5 : 2565

2) ประโยชน์ต่อภาคเอกชน นำข้อมูลเปิดไปต่อยอดการสร้างมูลค่าเพิ่มทางธุรกิจ ส่งเสริมการ
ขับเคลื่อนนวัตกรรมจากข้อมูลสำหรับภาคเอกชนมากขึ้น และเพิ่มศักยภาพในการแข่งขันของประเทศ
ปรับปรุงประสิทธิภาพทางธุรกิจและการลดต้นทุนการผลิตในภาพรวม

3) ประโยชน์ต่อภาคประชาชน เสริมสร้างการมีส่วนร่วมของภาคประชาชน ส่งผลให้ประชาชน
ได้รับบริการดิจิทัลภาครัฐที่ดีขึ้น เข้าถึงและใช้ประโยชน์จากข้อมูลเปิดภาครัฐแบบดิจิทัล และนำข้อมูลไป
พัฒนาหรือต่อยอดนวัตกรรมต่าง ๆ

## 2.3 แนวคิดการประเมินคุณภาพข้อมูล

จากผลการศึกษามาตรฐานและกรอบการประเมินคุณภาพข้อมูลพบว่า การมีกรอบประเมินคุณภาพ
ข้อมูลที่ชัดเจนและกำหนดร่วมกันทั้งองค์กรให้เป็นมาตรฐาน และเป็นที่ยอมรับของผู้ปฏิบัติงาน จะช่วยให้
ทุกหน่วยงานคำนึงถึงมิติคุณภาพที่เชื่อมโยงกันตลอดกระบวนการจัดทำข้อมูล อันจะส่งผลให้ได้ข้อมูลที่มี
คุณภาพในทุกมิติที่จำเป็น และมีส่วนช่วยลดความเสี่ยงอันเกิดจากคุณภาพข้อมูล ที่จะส่งผลให้สาธารณชนเกิด
ความเข้าใจผิดและกระทบกับความน่าเชื่อถือของหน่วยงาน และเพิ่มความเชื่อมั่นแก่ผู้ใช้ข้อมูลทั้งภายในและ
ภายนอกหน่วยงาน ตลอดจนเพิ่มประสิทธิภาพการทำงานให้กับระบบข้อมูล โดยกรอบการประเมินคุณภาพ
คุณภาพข้อมูลมีทั้งในระดับนานาชาติ ระดับชาติ ระดับหน่วยงาน ซึ่งเป็นแนวทางการประเมินคุณภาพข้อมูล
โดยกำหนดมิติด้านคุณภาพของข้อมูล (Dimensions) สำหรับวัดคุณภาพข้อมูล รวมทั้งวิธีการและเครื่องมือ
ประเมินคุณภาพข้อมูล สรุปสาระสำคัญดังนี้

1) มาตรฐานและกรอบการประเมินคุณภาพข้อมูล ที่ใช้อ้างอิงในการจัดทำเกณฑ์การประเมิน
คุณภาพข้อมูล ดังนี้

| ระดับ | มาตรฐานและกรอบการประเมินคุณภาพข้อมูล |
|---|---|
| ระดับนานาชาติ<br>(International Standard) | • ISO 8000-8:2015 Data quality — Part 8: Information and data<br>  quality: Concepts and measuring<br>• UNGM: DATA QUALITY ASSESSMENT HANDBOOK<br>• USAID: Data Quality Assessment (DQA) Checklist<br>• Eurostat: Handbook on Data Quality Assessment Methods<br>  and Tools<br>• IMF: Data Quality Assessment Framework (DQAF)<br>• DAMA Guide |
| ระดับชาติ<br>(National Standard) | • การบริหารจัดการคุณภาพสถิติทางการประเทศไทย<br>• กรอบธรรมาภิบาลข้อมูลภาครัฐ |
| ระดับหน่วยงาน<br>(Organization Standard) | เช่น Victoria State Government ธนาคารแห่งประเทศไทย และ<br>สำนักงานสถิติแห่งชาติ เป็นต้น |

2) มิติด้านคุณภาพของข้อมูล (Dimensions) เปรียบเทียบองค์ประกอบคุณภาพข้อมูลตามกรอบ
ธรรมาภิบาลกับมาตรฐานและกรอบการประเมินคุณภาพข้อมูลดังกล่าวข้างต้นพบว่า มีความสอดคล้องและ
เป็นไปแนวทางเดียวกัน ซึ่งในแต่ละหลักการจะมีตัวชี้วัดมากน้อยแตกต่างกันไปตามเนื้อหาดังภาพ

- 6 -
---
มรด. 5 : 2565

| Proposed Dimensions | กรมธรรมาภิบาลข้อมูล | เกณฑ์ตาม GBDi | สถิติทางการ: สำนักงานสถิติแห่งชาติ | Australian Bureau of Statistics | United Nations Statistics Division | Singaporean Government | Eurostat Handbook on Data Quality |
|----------------------|----------------------|----------------|----------------------------------|----------------------------------|----------------------------------|------------------------|----------------------------------|
| ความถูกต้อง และ สมบูรณ์ (Accuracy and Completeness) | Accuracy | Accuracy | Accuracy and Reliability | Accuracy | Accuracy | Accuracy | Accuracy |
| | Completeness | Completeness | | | Reliability | | |
| | | Credibility | | | | | |
| ความสอดคล้องกัน (Consistency) | Consistency | Consistency | Coherence and Comparability | Coherence | Coherence | Coherence | Coherence |
| | | Conformance | | | Comparability | | Comparability |
| ความเป็นปัจจุบัน (Timeliness) | Timeliness | Timeliness | Timeliness | Timeliness | Timeliness | Timeliness | Timeliness |
| | | | Punctuality | | Punctuality | | Punctuality |
| ตรงตามความต้องการของผู้ใช้ (Relevancy) | Relevancy | Relevancy | Relevance | Relevance | Relevance | Relevance | Relevance |
| | | Context | | | | | |
| ความพร้อมใช้ (Availability) | Availability | Availability | Accessibility | Accessibility | Accessibility | Accessibility | Accessibility |
| | | Processability | | Interpretability | Clarity | Interpretability | Clarity |

3) วิธีการและเครื่องมือประเมินคุณภาพข้อมูล จากคู่มือวิธีการและเครื่องมือการประเมินคุณภาพสถิติ ได้อธิบายถึงวิธีการประเมินคุณภาพ หมายถึง แนวทาง/กลยุทธ์/เทคนิคที่ใช้ในการประเมินคุณภาพ อาทิ การจัดทำตัวชี้วัดคุณภาพ (Quality Indicators) การประเมินตนเอง (Self-Assessment) การตรวจประเมิน (Auditing) และ การรับรองมาตรฐานสากล (Certification) ในขณะที่ เครื่องมือประเมินคุณภาพ หมายถึง เครื่องมือและกระบวนการที่ใช้ในการรวบรวมรายงานและประเมินคุณภาพ ซึ่งถือเป็นสิ่งสำคัญในการนำวิธีการประเมินคุณภาพไปสู่การปฏิบัติอย่างแท้จริง โดยจะเลือกเครื่องมือมาช่วยอำนวยความสะดวกในการดำเนินงานเพื่อแสดงให้เห็นผลการประเมินคุณภาพอย่างเป็นรูปธรรม สามารถนำไปใช้ในการวางแผนและปรับปรุงคุณภาพต่อไป เช่น รายงานคุณภาพ แบบสอบถามความพึงพอใจของผู้ใช้ แบบประเมินตนเอง แบบตรวจประเมิน และ Quality tool เช่น PDCA cycle process flow chart control chart เป็นต้น ซึ่งหน่วยงานสามารถอ้างอิงเพื่อเลือกใช้วิธีการและเครื่องมือการประเมินที่เหมาะสมได้

3. หลักเกณฑ์การประเมินคุณภาพข้อมูลสำหรับหน่วยงานภาครัฐ

หลักเกณฑ์การประเมินคุณภาพข้อมูลนี้จัดทำขึ้นเพื่อเป็นกรอบและเครื่องมือการประเมินคุณภาพของข้อมูล เพื่อให้หน่วยงานภาครัฐใช้ในการตรวจสอบและประเมินคุณภาพข้อมูลเบื้องต้น ซึ่งจะช่วยในการบริหารจัดการคุณภาพข้อมูลอย่างมีประสิทธิภาพ และช่วยให้ได้ข้อมูลที่มีคุณภาพอันจะนำไปใช้ประโยชน์ได้อย่างเต็มที่

3.1 กรอบการประเมินคุณภาพข้อมูลสำหรับหน่วยงานภาครัฐ

กรอบการประเมินคุณภาพข้อมูลสำหรับหน่วยงานภาครัฐ หรือ DQAF ที่จัดทำขึ้น เป็นแนวทางการประเมินคุณภาพข้อมูลเบื้องต้นตามกรอบธรรมาภิบาลข้อมูลภาครัฐ โดยจัดทำเกณฑ์ตัวชี้วัดคุณลักษณะผลผลิตข้อมูลตามมิติคุณภาพข้อมูลตามกรอบธรรมาภิบาลข้อมูลภาครัฐที่พิจารณาเปรียบเทียบกับมาตรฐานสากล เพื่อนำมาประยุกต์ใช้และกำหนดเป็นเกณฑ์ประเมินคุณภาพข้อมูลให้มีความเหมาะสมกับหน่วยงานภาครัฐ จัดทำเครื่องมือการประเมินคุณภาพข้อมูลด้วยตนเอง และข้อเสนอแนะสำหรับดำเนินการประเมินคุณภาพข้อมูล มีรายละเอียดดังนี้

- 7 -
---
มรด. 5 : 2565

1) เกณฑ์การประเมินคุณภาพข้อมูล ตามมิติคุณภาพข้อมูล 5 มิติ ได้แก่ (1) ความถูกต้อง
(2) ความสอดคล้องกัน (3) ตรงตามความต้องการของผู้ใช้ (4) ความเป็นปัจจุบัน และ (5) ความพร้อมใช้
ที่สอดคล้องตามองค์ประกอบในการประเมินคุณภาพข้อมูลตามกรอบธรรมาภิบาลข้อมูลภาครัฐ โดยแต่ละมิติ
มีรายละเอียดและตัวชี้วัด (indicators) ดังต่อไปนี้

| มิติคุณภาพข้อมูล | รายละเอียด | รายการตัวชี้วัด |
|-----------------|------------|----------------|
| ความถูกต้องและสมบูรณ์ (Accuracy and Completeness) | ประเมินเรื่องความถูกต้องแม่นยำ แหล่งข้อมูลที่น่าเชื่อถือ และมีกระบวนการตรวจสอบ | • มีแหล่งข้อมูลที่น่าเชื่อถือ<br>• มีกระบวนการหรือเครื่องมือตรวจสอบจุดผิดพลาดของข้อมูล<br>• มีการตรวจสอบความครบถ้วนของข้อมูล<br>• มีวิธีเก็บข้อมูลมีความเป็นกลาง น่าเชื่อถือ และไม่สร้างข้อมูลที่มีอคติ<br>• มีการระบุคำนิยามและลักษณะข้อมูลที่ต้องการ |
| ความสอดคล้องกัน (Consistency) | ประเมินเรื่องรูปแบบของข้อมูล ความสอดคล้องกัน และมาตรฐานในการจัดทำข้อมูลของหน่วยงาน | • มีการเก็บข้อมูลภายใต้มาตรฐานข้อมูลเดียวกันหรือมาตรฐานข้อมูลที่สอดคล้องกัน ทำให้สามารถใช้ประโยชน์ข้อมูลร่วมกันได้<br>• มีการตรวจสอบรูปแบบข้อมูลภายในชุดข้อมูลเดียวกัน<br>• ข้อมูลมีความเชื่อมโยงและไม่ขัดแย้งกัน<br>• มีการใช้กฎ วิธีการตรวจวัดที่สอดคล้องกันทั้งหน่วยงาน รวมถึงหน่วยงานภายนอก<br>• มีการกำหนดบทบาทและผู้รับผิดชอบข้อมูล |
| ตรงตามความต้องการของผู้ใช้ (Relevancy) | ประเมินว่า เป็นข้อมูลที่ผู้ใช้ต้องการ หรือเป็นข้อมูลที่จำเป็นต้องทราบ มีความละเอียดเพียงพอต่อการนำไปใช้งาน | • ข้อมูลตรงตามความต้องการและวัตถุประสงค์ของการใช้งาน<br>• มีผลประเมินความพึงพอใจของผู้ใช้ และมีการปรับปรุงคุณภาพให้ตรงตามความต้องการของผู้ใช้ |
| ความเป็นปัจจุบัน (Timeliness) | ประเมินเรื่องการเผยแพร่ข้อมูล การปรับปรุงข้อมูล และแผนเรื่องระยะเวลา | • ข้อมูลมีการเผยแพร่ ส่งต่อตรงเวลา<br>• ข้อมูลมีความเป็นปัจจุบัน<br>• ข้อมูลมีการเผยแพร่ข้อมูลในเวลาที่เหมาะสม<br>• มีการจัดทำปฏิทินเผยแพร่ข้อมูล |
| ความพร้อมใช้ (Availability) | ประเมินความพร้อมใช้ของข้อมูล รวมไปถึงช่องทางในการขอ หรือใช้ข้อมูล | • ข้อมูลถูกจัดในรูปแบบที่พร้อมนำไปใช้งานและเหมาะสมกับผู้ใช้งาน<br>• มีการเผยแพร่ข้อมูลที่เหมาะสมและสามารถเข้าถึงได้ โดยผู้ใช้สามารถเข้าถึงข้อมูลได้สะดวกตามสิทธิที่เหมาะสม<br>• ข้อมูลสามารถอ่านด้วยโปรแกรมคอมพิวเตอร์ได้<br>• มีคำอธิบายข้อมูลที่ชัดเจน<br>• มีคำอธิบายขั้นตอนการขอข้อมูลที่ไม่เผยแพร่ |

- 8 -
---
มรด. 5 : 2565

2) เครื่องมือการประเมินคุณภาพข้อมูลด้วยตนเอง ประกอบด้วย 3 รูปแบบ ดังนี้
(1) แบบตรวจประเมินคุณภาพข้อมูล (DQA Checklist) เพื่อตรวจสอบกระบวนการเตรียมข้อมูลที่มี
คุณภาพ และ (2) แบบประเมินคุณภาพข้อมูลด้วยตนเอง (DQA Self-Assessment) เพื่อวัดผลลัพธ์ข้อมูล
(Data Output) ตามมิติคุณภาพข้อมูล รวมทั้ง (3) แบบตรวจประเมินการควบคุมและติดตามคุณภาพข้อมูล
(Data Quality Monitoring and Control Checklist) ตามกระบวนการจัดทำธรรมาภิบาลข้อมูลภาครัฐ
โดยเริ่มใช้สำหรับการประเมินคุณภาพข้อมูลในประเภทข้อมูลระเบียน (Record) และ/หรือ Tabular Format
Data ที่อยู่ใน Database ซึ่งเป็นข้อมูลที่สำคัญและหน่วยงานภาครัฐมีการใช้งานเป็นประจำ เพื่อส่งเสริมให้มี
การนำเกณฑ์การประเมินคุณภาพข้อมูลไปปฏิบัติจริงในหน่วยงาน

3) ข้อเสนอแนะสำหรับดำเนินการประเมินคุณภาพข้อมูลสำหรับหน่วยงานภาครัฐ
(1) ผู้ประเมินคุณภาพข้อมูลควรตรวจสอบให้แน่ใจว่า ผู้ประเมินคุณภาพข้อมูลมีความเข้าใจที่
ถูกต้องตรงกันเกี่ยวกับ คำจำกัดความ/คำนิยามของตัวชี้วัด โดยสามารถตรวจสอบจากเอกสารอ้างอิง
การประเมินคุณภาพคุณภาพข้อมูล และขอให้ชี้แจงประเด็นที่ยังมีความไม่ชัดเจนหรือคลุมเครือก่อนที่จะ
ดำเนินการประเมินคุณภาพข้อมูล

(2) ผู้ประเมินคุณภาพข้อมูลควรมีเอกสารวิธีการรวบรวมข้อมูลก่อนทำการประเมินคุณภาพ
ข้อมูล ซึ่งข้อมูลข่าวสารดังกล่าวควรปรากฏอยู่ในแผนการดำเนินงานที่เป็นไปตามภารกิจของหน่วยงาน
ตามเอกสารอ้างอิงเอกสารอ้างอิงการประเมินคุณภาพคุณภาพข้อมูลในแต่ละตัวชี้วัด และควรมีคำอธิบายที่
เป็นลายลักษณ์อักษรหรือแนวปฏิบัติที่มีการประกาศ เผยแพร่ก่อนการประเมินคุณภาพข้อมูลว่า ข้อมูลที่ได้รับ
การประเมินคุณภาพควรมีการรวบรวมข้อมูลอย่างไร

(3) ผู้ประเมินคุณภาพข้อมูลควรดำเนินการประเมินคุณภาพข้อมูลตามเกณฑ์และวิธีการตรวจ
ประเมินตามที่เจ้าของข้อมูลกำหนด ทั้งนี้ เจ้าของข้อมูลควรกำหนดเกณฑ์และวิธีการตรวจประเมินให้ชัดเจน
และชี้แจงให้ผู้ประเมินคุณภาพข้อมูลรับทราบและทำความเข้าใจให้ตรงกันก่อนทำการประเมินคุณภาพข้อมูล

(4) หน่วยงานเครือข่าย/ผู้รับจ้างที่ร่วมดำเนินการประเมินคุณภาพข้อมูลควรมีไฟล์วิธีการ
รวบรวมข้อมูลและหลักฐานที่เป็นเอกสารว่า หน่วยงานกำลังรวบรวมข้อมูลตามวิธีการดังกล่าว

(5) ผู้ประเมินคุณภาพข้อมูลควรบันทึกชื่อและตำแหน่งของบุคลากรที่มีส่วนเกี่ยวข้องทั้งหมดใน
การประเมินคุณภาพข้อมูล

(6) หน่วยงานเครือข่าย/ผู้รับจ้างควรสามารถให้เอกสาร อาทิ กระบวนการ บุคคลที่ดำเนินการ
ตรวจสอบความถูกต้อง วันที่ประเมิน บุคคลที่พบ/กิจกรรมที่ดำเนินการ เป็นต้น ซึ่งจะเป็นหลักฐานที่อธิบายได้
ว่ามีการตรวจสอบความถูกต้องของข้อมูลที่นำมารายงาน (หมายเหตุ การตรวจสอบความถูกต้องของหน่วยงาน
เครือข่าย/ผู้รับจ้างควรเป็นกระบวนการที่ดำเนินการอย่างต่อเนื่อง)

(7) ผู้ประเมินคุณภาพข้อมูลควรสามารถทบทวนไฟล์/บันทึกการดำเนินงานของหน่วยงาน
เครือข่าย/ผู้รับจ้างเทียบวิธีการรวบรวมข้อมูลที่กำหนดไว้แผนการดำเนินงาน และควรมีการระบุ/อธิบายปัญหา
ด้านคุณภาพข้อมูล รวมทั้งประเด็นข้อคำนึงถึงเกี่ยวกับคุณภาพข้อมูลในรายงานผลการดำเนินงาน

(8) ผู้ประเมินคุณภาพข้อมูลควรจัดทำรายงานสรุปเกี่ยวกับข้อจำกัดที่พบ และแผนปฏิบัติการ
ซึ่งระบุระยะเวลาดำเนินการและความรับผิดชอบเพื่อกำหนดข้อจำกัดที่ควรได้รับการจัดการ

- 9 -
---
มรด. 5 : 2565

## 3.2 เครื่องมือการประเมินคุณภาพข้อมูลด้วยตนเอง

1) แบบตรวจประเมินคุณภาพข้อมูล (DQA Checklist) จัดทำขึ้นเพื่อแนะนำเครื่องมือสำหรับผู้ประเมินคุณภาพข้อมูลเพื่อใช้ดำเนินการประเมินคุณภาพข้อมูลขององค์กรให้สมบูรณ์ ด้วยการใช้งานแบบตรวจประเมินคุณภาพข้อมูล (DQA Checklist) ซึ่งมีรายละเอียดที่จะช่วยให้การตรวจสอบกระบวนการเตรียมข้อมูลและคุณภาพข้อมูลใน 5 มิติ ได้แก่ ความถูกต้องและสมบูรณ์ (Accuracy and Completeness) ความสอดคล้องกัน (Consistency) ความเป็นปัจจุบัน (Timeliness) ตรงตามความต้องการของผู้ใช้ (Relevancy) ความพร้อมใช้ (Availability) ในการใช้งาน ผู้ประเมินคุณภาพข้อมูล ควรต้องทำความเข้าใจข้อเสนอแนะสำหรับดำเนินการประเมินคุณภาพข้อมูล และดำเนินการกรอกรายละเอียดในรายงานคุณภาพ จากนั้นดำเนินการตรวจประเมินคุณภาพข้อมูลตามรายการในแต่ละมิติของตัวชี้วัด โดยสามารถนำผลจาก DQA Self-Assessment มาประกอบการตรวจประเมิน และใช้เป็นหลักฐานประกอบในการตรวจประเมินการควบคุมและติดตามคุณภาพข้อมูล และนำเสนอต่อผู้บริหารต่อไป

2) แบบประเมินคุณภาพข้อมูลด้วยตนเอง (DQA Self-Assessment) มีวัตถุประสงค์ให้หน่วยงานภาครัฐใช้สำหรับประเมินคุณภาพข้อมูลภายในหน่วยงานผ่านเกณฑ์คุณภาพข้อมูลทั้ง 5 มิติ ได้แก่ความถูกต้องและสมบูรณ์ ความสอดคล้องกัน ความเป็นปัจจุบัน ตรงตามความต้องการของผู้ใช้ และความพร้อมใช้ โดยเป็นการประเมินตนเอง (Self-assessment) เบื้องต้นเพื่อให้ทราบว่าข้อมูลภายในหน่วยงานมีคุณภาพมากน้อยเพียงใด และควรปรับปรุงหรือพัฒนาในมิติใดบ้างเพื่อให้ข้อมูลมีคุณภาพ สามารถนำไปใช้ประโยชน์เพื่อเพิ่มประสิทธิภาพในการทำงาน เพิ่มคุณค่าในการให้บริการ และต่อยอดการพัฒนาของประเทศในมิติต่าง ๆ ได้ ในการใช้งาน เจ้าของข้อมูล (Data Owner) ควรพิจารณาข้อมูลภาพรวมของหน่วยงานทำความเข้าใจเกณฑ์และคำอธิบาย และทำการประเมินคุณภาพข้อมูล โดยกรอกค่าคะแนนในแต่ละมิติของตัวชี้วัด (Indicators) จากนั้นระบบจะประมวลผลตามเกณฑ์ประเมินคุณภาพข้อมูลในแต่ละมิติ และจะแสดงผลในรูปแบบ Radar Graph และจัดพิมพ์แบบประเมินส่งให้ผู้ประเมินเพื่อใช้ประกอบการตรวจประเมินคุณภาพข้อมูล

3) แบบตรวจประเมินการควบคุมและติดตามคุณภาพข้อมูล (DQC Checklist) เป็นการรายงานผลสรุปของผู้ประเมินคุณภาพโดยตรงสำหรับการจัดการเพื่อประกันความคุ้มค่าของการจัดสรรงบประมาณและเพื่อการตัดสินใจใช้ทรัพยากรข้อมูล มีวัตถุประสงค์เพื่อสนับสนุนการจัดเตรียมข้อมูลหลักฐานในขอบเขตของการจัดการคุณภาพข้อมูลสำหรับแจ้งให้รับทราบและใช้งานกันทั่วทั้งหน่วยงาน โดยได้จัดทำจากข้อมูลกระบวนการจัดการคุณภาพ/กลยุทธ์ด้านคุณภาพข้อมูลขององค์กรเพื่อกำหนดเป็นมาตรฐาน โดยประเมินระดับความสำเร็จเปรียบเทียบแต่ละรายการตรวจประเมินคุณภาพข้อมูล ซึ่งแบบตรวจประเมินนี้จะให้ความสำคัญกับกระบวนการที่มีความเสี่ยงปานกลาง หรือความเสี่ยงสูงที่ต้องได้รับการจัดการ/ลดความเสี่ยงทั้งนี้ควรมีหลักฐานแนบเพื่อสนับสนุนการเลือกตัวเลือกนั้น ๆ โดยเฉพาะในส่วนพบว่ามีความเสี่ยงปานกลางหรือ ความเสี่ยงสูง (มีบางส่วน หรือ ไม่มี) พร้อมทั้งระบุรายละเอียดแผนปฏิบัติงาน (Action Plan) เพื่อลดความเสี่ยงดังกล่าว รวมถึงกำหนดระยะเวลาเป้าหมายที่เหมาะสมเพื่อให้สามารถบรรลุเป้าหมายสู่ความเสี่ยงต่ำได้ ซึ่งการดำเนินงานตามแผนปฏิบัติจะมีการตรวจสอบจากผู้ประเมินคุณภาพข้อมูล/คณะกรรมการตรวจสอบและรับรองอย่างน้อยทุก 6 เดือน ในการใช้งาน ผู้ประเมินคุณภาพข้อมูล/เจ้าของข้อมูล (Data Owner) ทำความเข้าใจคำชี้แจงและกรอกแบบตรวจประเมินให้ครบถ้วนสมบูรณ์ด้วยระบบอิเล็กทรอนิกส์และเจ้าของข้อมูลกรุณาส่งกลับให้ผู้ประเมินผลภายในระยะเวลาที่กำหนด

ทั้งนี้ สามารถศึกษารายละเอียดและดาวน์โหลดเครื่องมือการประเมินคุณภาพข้อมูลด้วยตนเองเพื่อใช้งานได้ตามภาคผนวก ก และสำหรับประเภทข้อมูลสถิติสามารถใช้หลักเกณฑ์การประเมินคุณภาพสถิติทางการสำหรับหน่วยงานภาครัฐ ในการประเมินคุณภาพข้อมูลได้ตามภาคผนวก ข

- 10 -
---
มรด. 5 : 2565

# ภาคผนวก

## ภาคผนวก ก เครื่องมือการประเมินคุณภาพข้อมูลด้วยตนเองสำหรับหน่วยงานภาครัฐ

เครื่องมือการประเมินคุณภาพข้อมูลนี้มีวัตถุประสงค์เพื่อให้หน่วยงานภาครัฐใช้ในการตรวจสอบและควบคุมการบริหารจัดการข้อมูลเพื่อให้ได้ข้อมูลที่มีคุณภาพ น่าเชื่อถือ สามารถนำไปใช้ประกอบการวิเคราะห์และตัดสินใจในเชิงนโยบายและการดำเนินงานได้อย่างถูกต้องเหมาะสม รวมทั้งสามารถนำไปใช้ประโยชน์เพื่อเพิ่มประสิทธิภาพในการทำงาน เพิ่มคุณค่าในการให้บริการภาครัฐ และต่อยอดการพัฒนาของประเทศในมิติต่าง ๆ ได้ ตลอดจนสร้างความเชื่อมั่นให้กับผู้ใช้ข้อมูลภาครัฐ ประกอบด้วย

1) แบบตรวจประเมินคุณภาพ (DQA Checklist) เพื่อตรวจสอบกระบวนการเตรียมข้อมูลที่มีคุณภาพ สำหรับ ผู้ประเมินคุณภาพข้อมูล

2) แบบประเมินคุณภาพข้อมูลด้วยตนเอง (DQA Self-Assessment) เพื่อวัดผลลัพธ์ข้อมูล (Data Output) ตามมิติคุณภาพข้อมูล สำหรับ เจ้าของข้อมูล (Data Owner)

3) แบบตรวจประเมินการควบคุมและติดตามคุณภาพข้อมูล (DQC Checklist) ตามกระบวนการจัดทำธรรมาภิบาลข้อมูลภาครัฐ สำหรับ ผู้ประเมินคุณภาพข้อมูล / เจ้าของข้อมูล (Data Owner)

โดยใช้สำหรับประเมินคุณภาพข้อมูลในประเภทข้อมูลระเบียน (Record) และ/หรือ Tabular Format Data ที่อยู่ใน Database ซึ่งเป็นข้อมูลที่สำคัญและหน่วยงานภาครัฐมีการใช้งานเป็นประจำ เพื่อส่งเสริมให้มีการนำเกณฑ์การประเมินคุณภาพข้อมูลไปปฏิบัติจริงในหน่วยงาน

### คำแนะนำในการใช้งาน

1) ผู้ประเมินคุณภาพข้อมูลควรต้องทำความเข้าใจข้อเสนอแนะสำหรับดำเนินการประเมินคุณภาพข้อมูล และดำเนินการ กรอกรายละเอียดในรายงานคุณภาพ จากนั้นดำเนินการตรวจประเมินคุณภาพข้อมูลตามรายการในแต่ละมิติของตัวชี้วัดใน DQA Checklist โดยสามารถนำผลจากประเมิน DQA Self-Assessment มาประกอบการตรวจประเมิน และใช้เป็นหลักฐานประกอบใน DQC Checklist

2) เจ้าของข้อมูล (Data Owner) ควรพิจารณาข้อมูลภาพรวมของหน่วยงาน และทำความเข้าใจ DQA Self-Assessment ในส่วนที่ 1 เกณฑ์และคำอธิบาย จากนั้นทำการประเมินคุณภาพข้อมูลในส่วนที่ 2 โดยกรอกค่าคะแนนในแต่ละมิติของตัวชี้วัด (Indicators) จากนั้นให้นำค่าคะแนนที่ได้จากการประเมินไปกรอกใน Sheet การแสดงผล ระบบจะประมวลผลตามเกณฑ์ประเมินคุณภาพข้อมูลในแต่ละมิติ และจะแสดงผลในรูปแบบ Radar Graph ทั้งนี้ กรุณานำส่งผลการประเมินให้ผู้ประเมินคุณภาพข้อมูลเพื่อใช้ประกอบการตรวจประเมินคุณภาพข้อมูล

3) ผู้ประเมินคุณภาพข้อมูล / เจ้าของข้อมูล (Data Owner) ทำความเข้าใจคำชี้แจงและกรอก DQC Checklist ให้ครบถ้วนสมบูรณ์ด้วยระบบอิเล็กทรอนิกส์ และเจ้าของข้อมูลกรุณาส่งกลับให้ผู้ประเมินผลภายในระยะเวลาที่กำหนด เพื่อจัดทำรายงานสรุปผลการตรวจประเมินให้ผู้บริหารรับทราบและดำเนินการตามแผนปฏิบัติการจัดการคุณภาพข้อมูลของหน่วยงานต่อไป

ทั้งนี้ สามารถสแกน QR Code เพื่อดาวน์โหลดเอกสารเครื่องมือการประเมินคุณภาพข้อมูลด้วยตนเองสำหรับหน่วยงานภาครัฐ และดูตัวอย่างรายงานการประเมินคุณภาพข้อมูลด้วยตนเองได้ด้านล่างนี้

| DGA | DGA |
|-----|-----|
| เครื่องมือการประเมินคุณภาพข้อมูล | ตัวอย่างรายงานการประเมินคุณภาพข้อมูล |

- 11 -
---
มรด. 5 : 2565

## ภาคผนวก ข หลักเกณฑ์การประเมินคุณภาพสถิติทางการสำหรับหน่วยงานภาครัฐ

สำนักงานสถิติแห่งชาติ ในฐานะที่เป็นองค์กรที่ผลิตข้อมูลพื้นฐานที่จำเป็นของประเทศ (Fundamental Statistics) ตามหลักวิชาการสถิติ และเป็นหน่วยงานกลางที่มีภารกิจในการบริหารจัดการระบบสถิติของประเทศให้เป็นเอกภาพ เพื่อให้ประเทศมีสถิติที่สำคัญต่อกำหนดนโยบาย ติดตามประเมินผล และการนำเสนอสถานการณ์ของประเทศ หรือเรียกว่า "สถิติทางการ" (Official Statistics) ซึ่งสถิติดังกล่าวต้องเป็นสถิติที่มีระบบการผลิตถูกต้องตามหลักการที่วางไว้อย่างเป็นระบบ และมีมาตรฐานคุณภาพที่กำหนด รวมถึงเป็นสถิติที่มีการผลิตอย่างต่อเนื่อง เพื่อให้สามารถนำมาใช้เป็นข้อมูลอ้างอิง (Reference) ที่มีความน่าเชื่อถือสูงสำหรับประเทศ ดังนั้นหลักเกณฑ์การประเมินคุณภาพสถิติทางการจึงเป็นสิ่งสำคัญในการขับเคลื่อนการพัฒนาสถิติให้มีคุณภาพในภาพรวมของประเทศ

คุณภาพสถิติ คือ "สถิติที่ตรงตามความต้องการของผู้ใช้หรือเหมาะสมกับวัตถุประสงค์/การนำไปใช้ โดยมีกระบวนการผลิตสถิติที่ดีตามหลักวิชาการ ถูกต้อง เชื่อถือได้ ทันเวลา สอดคล้อง และมีมาตรฐาน" โดยหลักเกณฑ์การประเมินคุณภาพสถิติทางการ ได้รับการพัฒนาขึ้นจากกรอบเชิงนโยบายที่องค์การสหประชาชาติได้ประกาศให้แต่ละประเทศนำไปปฏิบัติ คือ หลักการพื้นฐานสถิติทางการ 10 ประการ (The Fundamental Principles of Official Statistics: FPOS) ซึ่งคณะรัฐมนตรีเห็นชอบหลักการดังกล่าวเมื่อวันที่ 22 ตุลาคม 2562

โดยประเทศไทยให้ความสำคัญกับการพัฒนาสถิติทางการตามแนวคิดที่ว่า "การพัฒนาสถิติทางการตามแผนแม่บทระบบสถิติประเทศไทยยึดหลักที่อ้างอิงตามหลักการพื้นฐานสถิติทางการตามมาตรฐาน UN โดยขับเคลื่อนสู่การปฏิบัติเพื่อพัฒนาคุณภาพสถิติทางการผ่านหลักปฏิบัติเพื่อการจัดการคุณภาพสถิติทางการประเทศไทย (Thailand Code of Practice: TCoP)" เพื่อเป็นกรอบการประเมินคุณภาพสถิติทางการที่พัฒนาขึ้นตามกรอบมาตรฐานสากล เช่น การจัดการคุณภาพแบบองค์รวม (Total Quality Management: TQM) กรอบการประกันคุณภาพของประเทศ (National Quality Assurance Framework: NQAF) ขององค์การสหประชาชาติ กรอบการประเมินคุณภาพข้อมูล (Data Quality Assessment Framework: DQAF) ของกองทุนการเงินระหว่างประเทศ หลักปฏิบัติสถิติยุโรป (European Statistics Code of Practice: CoP) และหลักปฏิบัติสถิติอาเซียน (ASEAN Community Statistical System (ACSS) Code of Practice)

### การขับเคลื่อนการพัฒนาคุณภาพสถิติทางการของประเทศไทยสู่การปฏิบัติ

สำนักงานสถิติแห่งชาติได้นำหลักการพื้นฐานของสถิติทางการมาถอดเป็นหลักปฏิบัติเพื่อการจัดการคุณภาพสถิติทางการประเทศไทย (Thailand Code of Practice: TCoP) โดยมีวัตถุประสงค์เพื่อเป็นหลักเกณฑ์การประเมินคุณภาพสถิติทางการสำหรับหน่วยงานภาครัฐในการพัฒนา การผลิต การเผยแพร่ และการให้บริการสถิติทางการอย่างมีคุณภาพ เพื่อให้มีความน่าเชื่อถือและเกิดประโยชน์สูงสุดแก่ผู้ใช้ ซึ่ง TCoP ประกอบด้วย 3 ด้าน คือ สภาพแวดล้อมเชิงสถาบัน (Institutional Environment) กระบวนการทางสถิติ (Statistical Processes) และผลผลิตทางสถิติ (Statistical Output) 9 หลักปฏิบัติ คือ

1) ความเป็นอิสระและความเป็นมืออาชีพ
2) การรักษาข้อมูลเป็นความลับโดยเคร่งครัด
3) ความถูกต้องของระเบียบวิธีทางสถิติ
4) กระบวนการสถิติที่เหมาะสม
5) ตรงตามความต้องการของผู้ใช้

- 12 -
---
มรด. 5 : 2565

6) ความถูกต้องแม่นยำและเชื่อถือได้

7) ความเหมาะสมของเวลาและการตรงต่อเวลา

8) ความสอดคล้องและสามารถเปรียบเทียบได้

9) การเข้าถึงข้อมูลได้ง่าย

เมื่อหน่วยสถิติมีการวางแผนและนำ TCoP ไปดำเนินการแล้ว หน่วยสถิติจำเป็นต้อง "ประเมินคุณภาพ" ขึ้น เพื่อให้ข้อมูลสถิติที่ผลิตได้มีคุณภาพตอบสนองต่อความต้องการของผู้ใช้ได้อย่างครบถ้วน และสร้างความมั่นใจให้กับผู้ใช้ว่า จะได้รับข้อมูลสถิติที่มีคุณภาพและมีการปรับปรุงคุณภาพอยู่เสมอ

## แนวทางการประเมินคุณภาพสถิติทางการ

| Fundamental Package | Intermediate Package | Advanced Package |
|---------------------|----------------------|-------------------|
| การตอบกลับของผู้ใช้ | การตรวจประเมิน | การรับรองมาตรฐานสากล |
| การจัดทำรายงานคุณภาพ | การประเมินตนเอง | การรับรอง |
| การจัดทำตัวชี้วัดคุณภาพ | การสำรวจผู้ใช้ | การตรวจประเมิน |
| | การจัดทำรายงานคุณภาพ | การประเมินตนเอง |
| | การจัดทำตัวชี้วัดคุณภาพ | การสำรวจผู้ใช้ |
| | | การจัดทำรายงานคุณภาพ |
| | | การจัดทำตัวชี้วัดคุณภาพ |

↑ ↑ ↑
คู่มือคุณภาพ การวัดคุณภาพ การพัฒนาคุณภาพ

หน่วยสถิติที่จะประเมินคุณภาพควรกำหนดมาตรฐานการจัดทำสถิติตามกระบวนงานที่สำคัญ และจัดเตรียมข้อมูลที่จำเป็นต้องจัดเก็บสำหรับใช้ในการประเมินคุณภาพ โดยระบุนโยบาย กลยุทธ์ และวัตถุประสงค์การประเมินคุณภาพให้ชัดเจน รวมถึงกำหนดนิยามของคุณภาพ คุณลักษณะของสถิติทางการที่มีคุณภาพดีหรือมีคุณภาพที่ยอมรับได้ โดยในระยะแรกควรจัดทำคู่มือคุณภาพ (Quality guidelines) ที่ระบุเนื้อหากลยุทธ์ วัตถุประสงค์ นิยามคุณภาพ หลักปฏิบัติ วิธีการประเมินคุณภาพ และอธิบายแนวทางการประเมินคุณภาพของหน่วยสถิติที่สอดคล้องกับหลักปฏิบัติและตรงต่อความต้องการของผู้ใช้และเผยแพร่ให้ผู้ที่เกี่ยวข้องทราบ หลังจากนั้นเมื่อถึงเวลาประเมินคุณภาพก็นำคู่มือฉบับนี้ไปใช้อ้างอิงเพื่อตรวจสอบกระบวนการสถิติและข้อมูลสถิติที่ต้องการประเมิน โดยมีแนวทางการประเมินคุณภาพสถิติทางการ 3 ขั้น ดังนี้

o ขั้นพื้นฐาน (Fundamental Package) ซึ่งประกอบด้วย การจัดทำตัวชี้วัดคุณภาพ การจัดทำรายงานคุณภาพ และความคิดเห็นจากการตอบกลับของผู้ใช้

o ขั้นกลาง (Intermediate Package) เป็นการพัฒนาและวัดคุณภาพในขั้นพื้นฐานให้มีความชัดเจนและเข้มข้นเพิ่มขึ้น รวมทั้งเพิ่มการประเมินตนเองและการตรวจประเมินเข้ามา

o ขั้นสูง (Advanced Package) เป็นการพัฒนาและวัดคุณภาพในขั้นกลางอย่างเข้มข้นและเพิ่มวิธีการรับรองและการรับรองมาตรฐานสากลเข้ามา เพื่อเป็นการประกาศให้ทราบถึงว่าข้อมูลสถิติที่ได้นั้นมีคุณภาพ

- 13 -
---
มรด. 5 : 2565

ทั้งนี้ สำนักงานสถิติแห่งชาติได้พัฒนาเครื่องมือการประเมินคุณภาพสถิติทางการ เช่น แบบสอบถามความพึงพอใจที่มีต่อสถิติของผู้ใช้ แบบประเมินคุณภาพสถิติด้วยตนเอง รายงานคุณภาพสถิติ ตัวชี้วัดคุณภาพสถิติ กระบวนการผลิตสถิติที่เป็นมาตรฐานสากล เป็นต้น เพื่อสนับสนุนให้หน่วยงานภาครัฐใช้ในการตรวจสอบและควบคุมการบริหารจัดการสถิติทางการเพื่อให้ได้ข้อมูลที่มีคุณภาพ น่าเชื่อถือ สามารถนำไปใช้ประกอบการวิเคราะห์และตัดสินใจในเชิงนโยบายและการดำเนินงานได้อย่างถูกต้องเหมาะสม รวมทั้งสามารถนำไปใช้ประโยชน์เพื่อเพิ่มประสิทธิภาพในการทำงาน เพิ่มคุณค่าในการให้บริการภาครัฐ และต่อยอดการพัฒนาของประเทศในมิติต่าง ๆ ได้ ตลอดจนสร้างความเชื่อมั่นให้กับผู้ใช้สถิติทางการ โดยสามารถศึกษารายละเอียดและใช้เครื่องมือการประเมินคุณภาพสถิติทางการ หรือปรึกษาขอรายละเอียดเพิ่มเติมได้ที่ https://qa.smp.nso.go.th

- 14 -
---
มรด. 5 : 2565

## บรรณานุกรม

[1] ประกาศคณะกรรมการพัฒนารัฐบาลดิจิทัล. (2563) เรื่องธรรมาภิบาลข้อมูลภาครัฐ ประกาศ ณ วันที่ 12 มีนาคม 2563 คัดจากราชกิจจานุเบกษา เล่มที่ 137 ตอนพิเศษ 74 ง วันที่ 31 มีนาคม 2563.

[2] สำนักงานสถิติแห่งชาติ. (2561) การบริหารจัดการคุณภาพสถิติทางการประเทศไทย. Retrieved from https://qa.smp.nso.go.th/evaluation/overview

[3] ธนาคารแห่งประเทศไทย. (2557) ผลการศึกษากรอบคุณภาพข้อมูลสำหรับงานสถิติ

[4] International Organization for Standardization. (2015). Data quality — Part 8: Information and data quality: Concepts and measuring (ISO 8000-8:2015)

[5] Victoria State Government. (2018-2021) Data Quality Guideline Information Management. Framework Retrieved from https://www.vic.gov.au/sites/default/files/2019-07/IM-GUIDE-09-Data-Quality-Guideline.pdf

[6] UNGM. (2017) DATA QUALITY ASSESSMENT HANDBOOK. Retrieved from https://www.ungm.org/UNUser/Documents/DownloadPublicDocument?docId=945103

[7] USIAD. (2016) USAID RECOMMENDED DATA QUALITY ASSESSMENT (DQA) CHECKLIST. Retrieved from https://www.usaid.gov/sites/default/files/documents/1865/201sae.pdf

[8] DAMA-UK. (2013) The Six Primary Dimensions for Data Quality Assessment-Defining data quality dimensions. United Kingdom: The premier organization for data professionals in the UK.

[9] IMF. (2012/2003) Data Quality Assessment Framework. Retrieved from https://dsbb.imf.org/dqrs/DQAF

[10] DUCEN IQ. (2019) Quality data = Quality results: Why Data Quality Management matters. Retrieved from https://blog.ducenit.com/data-quality-management

- 15 -